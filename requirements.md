דרישות לפי שלבים פרוייקט בסיסי נתונים המרכז האקדמי מכון לב

![תמונה של WhatsApp‏ 2025-07-01 בשעה 14 35 32_73a4a437](https://github.com/user-attachments/assets/f45e7550-fbb7-495b-bc1b-4e7edfb2a57b) ![image](https://github.com/user-attachments/assets/f770508f-4d27-40a9-aaa9-43483bcbfa1b)


---------------------------------------------------------------------------------------------------------------------------------------------------------------------
שלב א : עיצוב , בניה ואכלוס נתונים וגיבוי

עיצוב בסיס הנתונים:

1.     עיצוב בסיס נתונים עם לפחות 6 ישויות כאשר (כל ישות שסופרים אותה בתוך 6 הישויות חייבת להיות עם לפחות 3 מאפיינים), וחובה להשתמש בשני מאפיינים מסוג DATE משמעותיים.  רצוי להשתמש בכמה שיותר מאפיינים על מנת שרמת הפרויקט תהיה מספקת.

2.     את העיצוב נבטא בתרשים ERD בתוכנת ERDPlus, נשמור את קובץ העיצוב של ה ERD.

3.     נבדוק את הסכמה המיוצרת ממנו שאינה מכילה טעויות או קישורים שאיננו מעוניינים בהם ונשמור את קובץ הסכמה , תרשים ה DSD.

4.     כל סכמה חייבת להיות מנורמלת לפי3NF לפחות.

5.     מתוך הסכמה נייצר קובץ עם יצירת הטבלאות בשם createTable.sql. נוודא שסוג השדות מתאים כאשר למחרוזות נשתמש ב    varchar2(size)  , למספרים נשתמש ב int או ב numeric(n,m) ולתאריכים נשתמש ב date .

יצירת בסיס הנתונים ואכלוסו בנתונים:

1.     קובץ ה createTables.sql צריך לרוץ ללא תקלות וליצור את כל הטבלאות

2.     נכין קובץ dropTables.sql בו יהיו פקודות עבור מחיקת הטבלאות לפי סדר שיאפשר הרצה חלקה של הקובץ ולמחיקת על בסיס הנתונים

3.     נכין קובץ בשם insertTables.sql שהוא התוצאה של הדרישה להכנסת הנתונים, מספיק להכניס 3 פקודות לכל טבלה.

4.     נכין קובץ בשם selectAll.sql שבו תהיינה פקודות select לקבלת הנתונים של הטבלאות

5.     נבצע הכנסת נתונים על ידי שימוש ב 3 דרכים לפחות, אשר ייבחרו מבין הדרכים המוצעות בכיתה וביניהם , הכנסת נתונים מקבצים – אקסל או טקסט, יצירת סקריפט בפייתון, mockaroo, generatedata  ומ"מ חובה לעשות ב mockaroo ושניים מה שתבחרו.

·       בסך הכללי : בכל טבלה יש להכניס לפחות 400 רשומות 

גיבוי:

1.     נגבה את בסיס הנתונים . נשמור את קובץ הגיבוי בשם backup עם תאריך של יום הגיבוי.

2.     נריץ את הגיבוי על מחשב אחר, כדי לוודא שאכן הוא יוצר לנו את בסיס הנתונים הרצוי.

 

הגשה:

חובה לייצר TAG בגיט כדי להגיש כל אחד מהשלבים.

ניצור תיקיה בrepository ב GIT בשם DBProject עם תעודות זהות

בתוכה ניצור תיקיה בשם "שלב א"

ובה נעלה את הקבצים הבאים:

1.     קובץ ERD

2.     קובץ DSD

3.     קובץ createTables.sql

4.     קובץ dropTables.sql

5.     קובץ insertTables.sql

6.     קובץ selectAll.sql

7.     לכל אחת משלושת הדרכים שנבחרה להכנסת נתונים יש ליצור תיקיה ולהכניס את הקבצים המתאימים שנוצרו לפי שיטה זו.

אם נבחרה השיטה של ייבוא נתונים מקבצים ניצור תיקיה בשם DataImportFiles אליה נכניס את כל קבצי ההגדרות  וקבצי הנתונים מהם עשינו ייבוא.

אם נבחרה השיטה של שימוש בתכנות כדי ליצור פקודות insert ניצור תיקיה בשם Programing אליה נכניס את קבצי הקוד ואת הפלט שנתנו.

אם נבחרה השיטה של שימוש באחת האתרים  mockaroo או generatedata ניצור תיקיות בשם mockarooFiles או generatedataFiles בהתאמה לאתר שבו השתמשנו ונכניס את הקבצים עם פקודות הinsert  שנוצרו.

8.     קובץ גיבוי מעודכן

 

דוח הפרויקט:

חובה להגיש את הדוח בגיט בקובץ README  של הגיט .

הדוח הוא המראה של הפרויקט, יש לפרט בו את כל העבודה הנעשית.

הדוח לשלב א יכלול:

שער: שמות מגישות, המערכת והיחידה הנבחרת מתוכה

תוכן עניינים

מבוא:

יש לתת תיאור מילולי קצר על הנתונים הנשמרים במערכת והפונקציונאליות העיקרית שנרצה לבצע בה. מטרת התיאור המילולי היא להבין את מטרת המערכת ואת המאפיינים שלה.

לאחר התיאור יש להציג את תרשימי ה ERD ו ה DSD

ניתן כאן לפרט על החלטות עיצוב שנעשו עם נימוקים.

יש להציג צילומי מסך של שלושת שיטות הכנסת הנתונים שנבחרו. 

וצילומי מסך של ביצוע גיבוי נתונים ושחזור הנתונים.

---------------------------------------------------------------------------------------------------------------------------------------------------------------------

שלב ב : שאילתות ואילוצים.

הקדמה:

בשלב הזה נבצע תשאול של בסיס הנתונים, ייתכן ונבצע שינויים על בסיס הנתונים במידה ונראה בעקבות כתיבת השאילתות שנדרשים שינויים בטבלאות שלנו. אם נדרשים שינויים של בסיס הנתונים, יש לעשותם בהתאם אבל אין צורך לעדכן את הERD . את השינויים נעשה באמצעות פקודות alter table.

כתיבת שאילתות ללא פרמטרים:

1.     כתיבת 8 שאילתות select

2.     3 שאילתות delete

3.     3 שאילתות update

4.     השאילתות צריכות להיות ברמת מורכבות לא טרוויאלית. שאילתא לא טרוויאלית היא שאילתא שהתוצאה שלה מספקת מידע שלא היה ניתן להסיק רק מהתבוננות בטבלה, סביר להניח ששאילתא כזו תצרף נתונים מכמה טבלאות.
 רמת מורכבות של תתי שאילתות, שאילתות מקוננות, שיכללו בנוסף לקינון או תתי שאילתות גם group by,  order by,  

5.     חייבות להיות שאילתות המשתמשות בשדות התאריכים  - עדיף לפרק את התאריך לימים וחודשים ושנים על מנת לקבל ציון טוב על סעיף זה.

6.     שימו לב שאם אתם לא מקבלים תוצאות כאלו אתם צריכים לשפר את האפיון ואת האכלוס של הטבלאות.
כדאי גם שהתוצאה של השאילתא תהיה בעלת מספר עמודות (יותר מ2), תחשבו על מי שישתמש בשאילתא הזו, מה הוא ירצה לראות, למשל אם השאילתא מחזירה פרטים של אדם אנחנו רוצים לראות את השם ולא רק את ת"ז. אתם כן צריכים לחשוב מה יהיה בGUI (ממשק הגרפי ) של המערכת שלנו, כלומר איך זה יוצג במסכים בממשק הגרפי בשלב הסופי של הפרויקט.

7.     קוד של השאילתות בקובץ Queries.sql , ניתן לשים כל שאילתא בקובץ נפרד..

rollback  ו commit: (נוסף בשבוע של ה22.4.25 - אם מישהו כבר הגיש והמרצה אישר ניתן לדלג על שלב זה)

8. יש לבצע עדכון של בסיס הנתונים, להראות את מצב בסיס הנתונים לאחר העדכון. לאחר מכן לבצע פקודת rollback ולהראות כי בסיס הנתונים חזר לקדמותו.
9. יש לבצע עדכון לבסיס הנתונים, לאחר מכן להראות את מצב הבסיס נתונים. לאחר מכן לבצע commit ושוב את מצב הבסיס נתונים ולראות כי המצב נשאר כפי שהיה.

אילוצים:

11.  יש להוסיף לפחות  3 סוגי אילוצים שונים, כל אילוץ לטבלה אחרת. (בין האילוצים הקיימים: NOT NULL, CHECK, DEFAULT ) – ולשים אותם בקובץ Constraints.sql.

הגשה:

חובה לייצר TAG בגיט כדי להגיש כל אחד מהשלבים.

נוסיף תיקיה לגיט בשם "שלב ב"

ובה נעלה את הקבצים הבאים:

1.     קובץ Queries.sql

2.     קובץ Constraints.sql

3.      קובץ RollbackCommit.sql

4.     קובץ גיבוי מעודכן בשם backup2.

5.     קובץ המשך של דוח הפרויקט. "דוח הפרויקט שלב ב" (תוכנו מתואר בהמשך)

 

דוח הפרויקט:

חובה להגיש את הדוח בגיט באמצעות: קובץ README  של הגיט .

הדוח לשלב ב יכלול:

עבור כל אחת מ 8 השאילתות של הselect   יש לכלול בדו"ח:
מלל בעברית לתיאור השאילתא + קוד של השאילתא  + צילום של הרצה + צילום של תוצאה (עד 5 שורות בצילום מסך).

עבור כל אחת משאילתות הdelete  וה  update יש לכלול בדו"ח: מלל בעברית של השאילתא + צילום הרצה + צילום בסיס הנתונים לפני ואחרי העדכון.

עבור כל אחד מהאילוצים יש לכלול בדו"ח: תיאור השינוי שנעשה בעזרת הפקודה alter table, לאחר מכן יש לנסות להכניס נתונים אשר סותרים את האילוץ ולהראות שמקבלים שגיאת הרצה.

עבור הדוגמאות של הrollback וה commit - יש להראות את מצב הבסיס נתונים בכל שלב.

שימו לב:

בשעת ההגנה ייתכן והמרצה יבקש מכם לכתוב שאילתות נוספות או לשנות את הקיימות, אנא וודאו שאתם מתמצאים בשאילתות שכתבתם!


---------------------------------------------------------------------------------------------------------------------------------------------------------------------

שלב ג - אינטגרציה ומבטים
הקדמה:
בשלב הזה נתנסה באינטגרציה של המערכת שלנו. כל זוג יקבל אליו את המערכת של זוג אחר ויבצע אינטגרציה של שני בסיסי הנתונים לבסיס נתונים משולב אחד.

אופן ביצוע האינטגרציה:

1.      כל פרויקט (אגף) יקבל גיבוי של בסיס נתונים של פרויקט(אגף) נוסף. בעזרת הגיבוי יהיה עליו לבנות את תרשים ה DSD  של האגף/יחידה/וכדו' שקיבל.

2.      מתוך הDSD שנוצר יהיה עליו לייצר את הERD של בסיס הנתונים (למעשה זה שלב של הינדוס לאחור ( reverse engineering) , שבו מתוך הטבלאות ומתוך הדרך להפיכת תרשים לסכמה לוגית הולכים אחורה ויוצרים את התרשים).

3.      בשלב זה יהיה בידיכם שני ERD. המקורי שלכם, והחדש שעכשיו יצרתם.

4.      עתה עליכם לעצב ERD משולב(שוב להשתמש בתוכנת ה (ERDPlus)  (זה שלב האינטגרציה ברמת העיצוב), תהליך זה דורש קבלת החלטות שונות אשר עליכם לתעד בדו"ח.

5.      שלב הבא – לקבל מתוך הERD את הסכמה החדשה, (בשום אופן אסור לייצר מחדש את כל הטבלאות). יש להשתמש בטבלאות הקיימות ובעזרת פקודות עיצוב טבלאות לשנות את בסיס הנתונים הקיים כדי לקבל את מה שנדרש.

6.      לאחר מכן יש לוודא שיש לכם נתונים בכל אחת מהטבלאות, כמובן שכאן עליכם להשתמש בנתונים אשר קיבלתם מהגיבוי וכן בנתונים שלכם.

מבטים:
7.      בשלב זה עליכם לכתוב 2 מבטים, אחד לכל אגף מקורי. כלומר אחד מנקודת המבט של האגף המקורי שלכם והשני מנקודת המבט של האגף שקיבלתם. המבטים לא יהיו שליפה פשוטה של שדות מטבלה ועדיפות למבט אחד לפחות שמשלב שתי טבלאות.

8.      לכל מבט יש לכתוב 2 שאילתות על המבט. כאן השאילתות לא חייבות להיות מאד מורכבות אבל חייבות להיות עם משמעות.

הגשה ב- GIT: ניפתח תיקיה "שלב ג"
חובה לייצר TAG בגיט כדי להגיש כל אחד מהשלבים.
ובה נעלה את הקבצים הבאים:

1.      DSD של האגף החדש

2.      ERD אגף חדש

3.      ERD משותף

4.      DSD לאחר אינטגרציה

5.      פקודות שינוי ויצירה של טבלאות בקובץ Integrate.sql

6.      פקודות ליצירת המבטים והשאילתות על המבטים בשם Views.sql

7.      קובץ גיבוי מעודכן בשם backup3.

8.      קובץ המשך של דוח הפרויקט. "דוח הפרויקט שלב ג" (תוכנו מתואר בהמשך)


הדוח לשלב ג' יכלול:

·       תמונות מסך של תרשימי הDSD ERD

·       החלטות שנעשו בשלב האינטגרציה

·       הסבר מילולי של התהליך והפקודות

·       לכל מבט: תיאור מילולי של המבט ושליפת נתונים ממנו עם select * (מספיק 10 רשומות).

·       לכל שאילתא על מבט: תיאור מילולי, קוד השאילתא, ופלט.


---------------------------------------------------------------------------------------------------------------------------------------------------------------------


שלב 4 – תכנות
הקדמה:
בשלב הזה נתנסה בכתיבת תוכניות PL/pgSQL על טבלאות בסיס הנתונים שלנו. התוכניות צריכות להיות לא טרוויאליות. (פירוט בהמשך).

כתיבת תוכניות:
1.     תוכנית היא פונקציה או פרוצדורה (שני סוגים אלו נשמרים בבסיס הנתונים), או תוכנית של אשר ניתן לשמור כקובץ אצלכם ( עם סיומת sql).

2.     בשלב זה עליכם לכתוב:

       א.       2 פונקציות.

       ב.       2 פרוצדורות.

        ג.       2  טריגרים

       ד.       2 תוכניות ראשיות המזמנות כל אחת פונקציה אחת ופרוצדורה אחת.

 

3.     ייתכן ותרצו להוסיף תוכניות פשוטות נוספות, אשר יהיו לכם לעזר. ניתן להוסיף כפי הצורך.וכמובן לכלול אותם בגיט ובדו"ח.

4.     הפונקציות והפרוצדורות צריכות להתייחס לבסיס הנתונים המורחב אשר כבר יצרתם בשלב הקודם. לכלול כמה שיותר אלמנטים של תכנות. הציון ייקבע על פי מורכבות הפונקציה. יש להכניס כמה שיותר מבין האלמנטים הבאים כדי לקבל ציון מירבי:

a.     Cursor – implicit and explicit.

b.     החזרת Ref Cursor.

c.      פקודות DML – יש לכלול מספר פקודות עדכון בסיס הנתונים.

d.     הסתעפויות

e.     לולאות

f.      Exception – לדאוג להשתמש בזה.

g.     רשומות.

 

5.     גם בשלב זה ייתכן ותרצו לעשות שינויים בטבלאות כדי להפוך את התוכניות למעניינות יותר. במידה ואתם מבצעים שינוי כלשהו, על כל שינוי יש לשמור פקודת Alter Table מתאימה, ואת כל השינויים לאסוף לקובץ אחד שנקרא AlterTable.sql .

הגשה לGIT -: ניפתח תיקיה "שלב ד"
ובה נעלה את הקבצים הבאים:

1.     יש לשים בקובץ נפרד כל אחת מקבצי התוכניות. יש לקרוא לכל קובץ בשם מתאים שניתן יהיה לזהות אותו.

2.     קובץ גיבוי מעודכן בשם backup4.

3.     קובץ המשך של דוח הפרויקט. "דוח הפרויקט שלב ד" (תוכנו מתואר בהמשך)

דו"ח הפרויקט:
חובה לייצר TAG בגיט

הדוח לשלב ד יכלול:

עבור כל אחת מהתוכניות יש לכלול בדו"ח:

·          תיאור מילולי של התוכנית.

·          הקוד שלה.

·          הוכחה שהתוכנית אכן עבדה. אם הדפסה, להראות צילום מסך של הפעלתה + הדפסה, אם יש שינוי בבסיס הנתונים להראות שבסיס הנתונים התעדכן, אם יש חריגה להראות זריקת חריגה וכיוצא בזה.

כלומר בדו"ח יש לדאוג שיהיה ברור שכל אחת מהתוכניות אכן רצה ללא תקלות ומבצעת מה שהיא אמורה לבצע.


---------------------------------------------------------------------------------------------------------------------------------------------------------------------


שלב ה' - יצירת ממשק גרפי לעבודה מול בסיס הנתונים  

הקדמה:

בשלב הזה נכתוב ממשק גרפי עבור האפליקציה
את הממשק הזה אתם מוזמנים לייצר בכל שפת תכנות שתבחרו וכלי שתבחרו, ובלבד שיהיה אפשרי להתממשק עם בסיס הנתונים שלכם מתוך השפה שבחרתם. (אנו יודעים שניתן להשתמש עם python  ו TKINTER אבל כמובן שלא מגבילים אתכם דוקא לעבודה עם זה)

דרישות השלב:

יצירת אפשרות לביצוע הפעולות הבאות לכל הפחות דרך האפליקציה שתיצרו:

אפשרות לביצוע 4 פעולות CRUD, דהיינו, שליפת נתונים, עדכון, הכנסה ומחיקה מ3 טבלאות בבסיס הנתונים שלכם לפחות כאשר אחת מהן היא טבלה מקשרת בין 2 טבלאות בבסיס הנתונים ועוד אחת לפחות מקשרת אליה. ניתן ואף רצוי לאפשר שליפה מיותר טבלאות כך שניתן יהיה לראות השפעה של הפעלת פעולות נוספות עליהן כמו גם הפעלת פונקציות ופרצדורות על הטבלאות הללו.
כמו כן אפשרות להפעלת 2 מהשאילתות שכתבתן בשלב 2.


אפשרות להפעלת התתי תוכניות שיצרתם בשלב 4 מתוך המסכים , לשיקולכם מאיזה מסך לאפשר את הפעולה הזו.

 יצירת המסכים הבאים לכל הפחות:

מסך כניסה ממנו יהיה אפשר להיכנס לכל מסכי המערכת.
מסכים המשמשים ליצירה, עדכון, מחיקה ושליפת נתונים, של לפחות 3 טבלאות מבין הטבלאות שלכן כאשר אחת מבין השלושה קשורה לשתיים האחרות.
מסך אשר ממנו ניתן להפעיל לפחות 2 מהשאילתות שכתבתם בשלב ב' (אם אינן מתאימות לבסיס הנתונים לאחר האינטגרציה מצאו שאילתות שניתן להפעיל) + 2 מהפרוצדורות והפונקציות שכתבתם בשלב ד'.
נשים דגם גם על היופי הגרפי של המסכים ונוחות העבודה איתם.
מספר המסכים הנדרש - לכל הפחות 5 מסכים במערכת.



הגשה:

חובה לייצר TAG בגיט כדי להגיש כל אחד מהשלבים.

ניצור תיקיה בrepository ב GIT בשם DBProject עם תעודות זהות

בתוכה ניצור תיקיה בשם "שלב ה"

ובה נעלה את הקבצים הבאים:

1.     קוד עבור הממשק הגרפי שיצרנו - אם הוא מורכב מכמה קבצים נא לשים אותו בתיקייה ובתוכו הקבצים המתאימים. ניתן גם לכווץ את התיקייה ולהעלות קובץ אחד של כל הקוד. אם הקוד מתממשק עם הגיט הכי טוב...ואז לעשות זאת דרך הגיט כרגיל...

2.    קובץ המכיל הוראות כניסה והפעלה של המערכת שיצרתם

3. קבצים עם תמונות של המסכים והפעלה שלהם.

 

דוח הפרויקט:

חובה להגיש את הדוח בגיט בקובץ README  של הגיט .

הדוח הוא המראה של הפרויקט, יש לפרט בו את כל העבודה הנעשית.

הדוח לשלב ה יכלול:

הוראות הפעלה של האפליקציה

הסבר על דרך העבודה הכלים שהשתמשתם בהם ליצירת האפליקציה

תמונות מסך של הפעלת האפליקציה. 

